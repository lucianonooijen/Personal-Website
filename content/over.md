+++
title = "Over mij"
slug = "over"
+++

#### Introductie

Mijn naam is Luciano Nooijen, web, mobile en cloud consultant. Momenteel ben ik werkzaam bij [Bytecode Digital Agency B.V.](https://bytecode.nl), het bedrijf dat ik samen met Jeroen van Steijn heb opgericht, waar ik de rol van technical lead vervul.

#### Werkzaamheden

Het grootste gedeelte van de tijd ben ik bezig met web/mobile development en DevOps werkzaamheden, waarbij ik het liefst gebruik maak van de allernieuwste technieken.

Wat ik doe draait volledig om business analysis en consultancy. Programmeren op zichzelf is natuurlijk leuk, maar ik geloof erin dat software daadwerkelijk problemen op moet lossen, omdat er anders überhaupt geen reden is om de software te ontwikkelen.

Binnen mijn werkzaamheden speelt (cyber-)security ook een grote rol. Binnen Bytecode verzorg ik de security van zowel de servers, als de applicaties die op deze servers draaien.

#### Carriëre

Al op jonge leeftijd ben ik begonnen met webdesign en -development. In 2009 maakte ik mijn eerste site, maar vanaf 2014 ben ik het naar een professioneel level gaan tillen. Ik heb eerst een eigen webshop ontwikkeld in WooCommerce en ben daarna websites gaan ontwikkelen onder de naam Nooijen Web Solutions.

Met het team van Freelancers waarmee Nooijen Web Solutions werd gerund is later Bytecode Digital Agency B.V. opgericht, waar ik momenteel werkzaam ben.

#### Opleiding

In 2017 heb ik succesvol mijn VWO afgerond bij het Stanislascollege Pijnacker. Hierna heb ik voor een half jaar aan de TU Delft gestudeerd, Computer Science and Engineering. Echter ben ik erg autodidact, en sloot de opleiding niet goed aan bij wat ik wilde bereiken en de manier waarop ik het beste leer, waardoor ik niet genoeg uitdaging voelde. Hierom ben ik zelfstandig verder gaan leren.

Naast praktische toepassingen ben ik me ook erg gaan verdiepen in theoretische zaken rondom computer science, omdat ik de waarde zie van waarom iets op een bepaalde manier gedaan wordt, in plaats van alleen te leren dat het op die manier gedaan moet worden.

Zo heb ik me onder andere bezig gehouden met low-level programming, algorithms and algorithm design, cryptografie, data structures en andere zaken die behandeld worden in universitaire studies binnen computer science.

Omdat de innovatie binnen de IT-sector ongelovelijk snel gaat, zorg ik ervoor dat ik ook nu nog minimaal één dag per week besteed aan zelf-educatie, om zo bij te blijven met de nieuwste ontwikkelingen, en me daarnaast ook verder te ontwikkelen op persoonlijk vlak.

#### Certificaten

In 2016 heb ik mijn Anglia Proficiency certificaat met een "Distinction" grade behaald. Dit toont aan dat ik de Engelse taal op minimaal C1-niveau op de [CEFRL](https://en.wikipedia.org/wiki/Common_European_Framework_of_Reference_for_Languages) schaal beheers.

#### Vrije tijd

Omdat ik sterk geloof in vrije(/open source) software probeer ik zo veel mogelijk hieraan bij te dragen met de ontwikkeling waar ik verantwoordelijk voor ben, niet alleen met Bytecode, maar ook daarbuiten.

In mijn vrije tijd kijk ik graag American Football (New York Giants) of honkbal (Los Angeles Dodgers), en ik speel graag snooker, iets waar ik ook graag naar kijk.

#### Website

De broncode van deze website is beschikbaar gesteld op mijn [Github-profiel](https://github.com/lucianonooijen/personal-website) onder MIT-licentie.

Deze website is ontwikkeld in statische website generator Hugo (geschreven in GoLang).

