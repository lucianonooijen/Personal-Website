+++
title = "Over mij"
slug = "over"
+++

#### Introductie

Mijn naam is Luciano Nooijen, co-founder van [Bytecode Digital Agency B.V.](https://bytecode.nl) waar ik momenteel de rol van technical lead vervul.

#### Werkzaamheden

Na jaren met plezier als full-stack developer te hebben gewerkt, ben ik mij de afgelopen jaren gaan specialiseren richting software architectuur, infrastructuur en systems integration.

In mijn werk focus ik me vooral op de vraag hoe er een oplossing neergezet kan worden die nu alle behoeften vervult en waar later zonder problemen aan doorontwikkeld kan worden. Op deze manier breng ik mijn passie voor techniek samen met het vervullen van business requirements.

Wat mij dagelijks motiveert om dit werk te doen, is zien hoe de applicaties waaraan ik heb meegewerkt een organisatie tot een hoger niveau tillen en het mensen binnen deze organisatie mogelijk maakt om zich bezig te houden met datgene waar zij passie voor hebben.

Binnen mijn werkzaamheden speelt (cyber-)security ook een grote rol. Binnen Bytecode verzorg ik de security van zowel de servers, als de applicaties die op deze servers draaien.

#### Carriëre

Al op jonge leeftijd ben ik begonnen met programmeren. In 2009 maakte ik mijn eerste website na al sinds kind af aan geinteresseerd te zijn geweest in computers en software. Na het maken van mijn eerste website ben ik me verder gaan verdiepen, wat ervoor heeft gezorgd dat ik vanaf 2014 ben begonnen mijn skills op professioneel niveau toe te passen. 

In 2018 heb ik een eigen webshop ontwikkeld in WooCommerce en ben ik websites gaan ontwikkelen onder de naam Nooijen Web Solutions, waarin ik na een korte tijd samen begon te werken met [Jeroen van Steijn](https://jeroenvansteijn.nl), waarmee ik later ook Bytecode mee heb opgericht, waar ik momenteel werkzaam ben.

#### Opleiding

In 2017 heb ik mijn VWO-opleiding afgerond bij het Stanislascollege Pijnacker. Hierna heb ik voor een klein half jaar aan de TU Delft gestudeerd, Computer Science and Engineering. Echter ben ik erg autodidact, en sloot de opleiding niet goed aan bij wat ik wilde bereiken en de manier waarop ik het beste leer, waardoor ik niet genoeg uitdaging voelde en het gevoel had dat ik meer en beter kon leren op de manier waarop ik altijd heb geleerd. Hierom ben ik zelfstandig verder gaan leren.

Naast praktische toepassingen ben ik me ook erg gaan verdiepen in theoretische zaken rondom computer science, omdat ik de waarde zie van waarom iets op een bepaalde manier gedaan wordt, in plaats van alleen te leren dat het op die manier gedaan moet worden. Zo heb ik me onder andere bezig gehouden met low-level programming, algorithms and algorithm design, cryptografie, data structures en andere zaken die behandeld worden in universitaire studies binnen computer science.

Omdat de innovatie binnen de IT-sector ongelovelijk snel gaat, zorg ik ervoor dat ik ook nu nog minimaal één dag per week besteed aan zelf-educatie, om zo bij te blijven met de nieuwste ontwikkelingen, en me daarnaast ook verder te ontwikkelen op persoonlijk vlak.

#### Certificaten

In 2016 heb ik mijn Anglia Proficiency certificaat met een "Distinction" grade behaald. Dit toont aan dat ik de Engelse taal op minimaal C1-niveau op de [CEFRL](https://en.wikipedia.org/wiki/Common_European_Framework_of_Reference_for_Languages) schaal beheers.

#### Vrije tijd

Omdat ik sterk geloof in vrije(/open source) software probeer ik zo veel mogelijk hieraan bij te dragen met de ontwikkeling waar ik verantwoordelijk voor ben, niet alleen met Bytecode, maar ook daarbuiten.

In mijn vrije tijd kijk ik graag American Football (New York Giants) of honkbal (Los Angeles Dodgers), en ik speel graag snooker, iets waar ik ook graag naar kijk.

#### Website

De broncode van deze website is beschikbaar gesteld op mijn [Github-profiel](https://github.com/lucianonooijen/personal-website) onder MIT-licentie.

Deze website is ontwikkeld in statische website generator Hugo (geschreven in GoLang).

