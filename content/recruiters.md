+++
title = "Recruiters"
slug = "recruiters"
+++

#### Introductie

Omdat mijn beschikbaarheid en wensen voor projecten regelmatig veranderen, heb ik deze pagina op mijn website toegevoegd, speciaal voor recruiters, waarop ik antwoord kan geven op de meeste vragen.

Om te lezen over mij als persoon en mijn achtergrond, ga naar de [over](/over)-pagina.

#### Beschikbaarheid en reistijd

**Momenteel ben ik  _wel_/~~niet~~ beschikbaar voor een freelance opdracht**

Mijn beschikbaarheid is:

* Maximaal 1 dag bij de klant on-site
* Hiernaast maximaal 1 dag remote

Momenteel hanteer ik een uurtarief van €110. Dit uurtarief is inclusief reis- en verblijfkosten, en exclusief omzetbelasting.

Ik woon in Delfgauw, en sta open voor projecten met een maximale reistijd van 25, het liefst 15, minuten met de auto, het liefst reizend buiten de spits, waarbij het mogelijk is om direct voor de deur bij het kantoor/pand te parkeren.

_Mijn voorkeur gaat uit naar een project met een looptijd van maximaal 6 maanden_.

#### Technieken

Mijn voorkeur gaat uit naar projecten waar ik nauw samenwerk met de CTO/CIO van een bedrijf, lead developers en software architecten, of waar ik een van deze rollen vervul.

Momenteel ben ik beschikbaar voor een project met een of meerdere van de volgende technieken:

* NodeJS/Typescript, Elixir of Python de back-end
* ReactJS+Redux voor de front-end
* React Native voor mobile
* DevOps/Cloud-automatisering met Linux-omgevingen

Als er hiernaast ook nog focus zou liggen op security-aspecten zou dat helemaal top zijn.

Om meer te lezen over mijn skillset, ga naar de [expertise-pagina](/expertise). Hier wordt ook mijn werkwijze verder toegelicht.

#### Werkzaamheden en sector

Ik hou erg van afwisseling, dus ik heb geen sterke voorkeur in wat voor sector ik aan de slag wil, of wat voor rol ik precies zal innemen, maar ik heb natuurlijk wel zaken die me meer interesseren dan andere.

Zo liggen mijn interesses vooral bij:

* Software architectuur en het bepalen van de richting op technisch gebied binnen bedrijven
* Het oplossen van problemen binnen een bedrijf dmv. het ontwikkelen/integreren van maatwerksoftware
* Consultancy op IT-gebied, en hoe wensen het beste een technische invulling kunnen krijgen
* IT-automatisering binnen een bedrijf (bv. koppelingen maken tussen verschillende applicaties)
* Bijdragen aan open-source/vrije software-projecten van bedrijven
* Bedrijven moderniseren op IT-gebied (bv. van on-premise COBOL-applicaties naar microservices in de public cloud)
* Start-ups waarbij software de main-focus is, waarbij er belangrijke beslissingen rondom software-architectuur gemaakt moeten worden

#### Team en mindset

Even belangrijk als de werkzaamheden vind ik het team en de mindset.

Omdat ik erg gepassioneerd ben over wat ik doe, vind ik het belangrijk dat de mensen waarmee ik werk dit ook zijn, omdat ik geloof dat dat dé manier is om het allerbeste resultaat te behalen.

Binnen een team vind ik het belangrijk dat er een cultuur heerst die motiveert om schone code te schrijven en waar kwaliteit van de software voorop staat, dus een mindset die aansluit op [mijn werkwijze](https://lucianonooijen.nl/expertise/#werkwijze).

Of het team Engels-sprekend of Nederlands-sprekend is, maakt voor mij niet uit, omdat ik de Engelse taal op near-native niveau beheers.

#### Vragen of contact

Voor vragen, of voor een kennismaking ben ik te bereiken op [015-2024222](callto:0152024222), of per email op [luciano@bytecode.nl](mailto:luciano@bytecode.nl).

Linken? [Voeg me gerust toe](https://www.linkedin.com/in/lucianonooijen/).

