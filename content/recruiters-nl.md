+++
title = "Recruiters (Nederlands)"
slug = "recruiters-nl"
+++

[Click here to read in English](/recruiters)

#### Introductie

Omdat mijn beschikbaarheid en wensen voor projecten regelmatig veranderen, heb ik deze pagina op mijn website toegevoegd, speciaal voor recruiters, waarop ik antwoord kan geven op de meeste vragen.

Om te lezen over mij als persoon en mijn achtergrond, ga naar de [about](/about)-pagina. Om mijn CV te bekijken, zie mijn [resume](/resume) pagina.

#### Beschikbaarheid en reistijd

**Momenteel ben ik ~~wel~~/~~niet~~/_vanaf 1 november_ beschikbaar voor een freelance opdracht als software engineer**

Mijn beschikbaarheid per week is vanaf 1 november:

* In totaal maximaal 24 uur per week
* Volledig remote

Momenteel hanteer ik een uurtarief van €80-100 afhankelijk van de details van het project en betaaltermijn. Dit uurtarief is all-in, maar exclusief omzetbelasting.

_Mijn voorkeur gaat uit naar een project met een initiële looptijd van 3-6 maanden, met verlenging in overleg_.

#### Technieken

*Om de hoogst mogelijke waarde te leveren, door een kwalitatief hoge oplossing neer te zetten, is het voor mij belangrijk dat [<b>mijn werkwijze</b>](/expertise#werkwijze) bij projecten geïmplementeerd kan worden.*

Mijn voorkeur gaat uit naar projecten waar ik nauw samenwerk met de CTO/CIO van een bedrijf, lead developers en/of software architecten, of waar ik een van deze rollen vervul.

Momenteel ben ik beschikbaar voor een project met een of meerdere van de volgende technieken, of een project waar deze technieken geïmplementeerd kunnen worden:

* Golang voor de back-end
* ReactJS (+Redux) voor de front-end
* React Native (+Expo) voor mobile
* DevOps/Cloud-automatisering met Linux-omgevingen
* Site Reliability Engineering (met bv. Kubernetes)

_Helaas is het voor mij niet mogelijk om te werken met omgevingen waarvoor het Windows-besturingsysteem benodigd is._

Als er hiernaast ook nog focus zou liggen op security-aspecten, zou dat helemaal goed zijn.

Om meer te lezen over mijn skillset, ga naar de [expertise-pagina](/expertise). Hier wordt ook mijn werkwijze verder toegelicht.

#### Werkzaamheden en sector

Ik hou erg van afwisseling, dus heb ik geen sterke voorkeur om in een bepaalde sector aan de slag te gaan, of in een specifieke rol die ik in zou nemen, maar ik heb natuurlijk wel zaken die me voornamelijk interesseren.

Zo liggen mijn interesses vooral bij:

* _Software architectuur_ en het bepalen van de richting op technisch gebied binnen bedrijven of teams
* De _ontwikkelaarervaring_ verbeteren met _CI/CD_ om development en operations te versnellen
* Het _uitdenken_ en _ontwikkelen_ van interne tools om (development)-processen te verbeteren
* _Consultancy_ op IT-gebied, en het opstellen en vertalen van requirements tot de beste technische invulling
* _IT-automatisering_ binnen een bedrijf en _systems integration_ (koppelingen maken tussen verschillende applicaties)
* Bijdragen aan _open-source/vrije software-projecten_ van bedrijven
* _Start-ups_ waarbij software de main-focus is

_Ik sta open voor zowel greenfield als brownfield projecten, zonder sterke voorkeur_

#### Team en mindset

Net zo belangrijk als de werkzaamheden, vind ik het team en de mindset.

Binnen een team vind ik het belangrijk dat er een cultuur heerst die motiveert om schone code te schrijven en waar kwaliteit van de software voorop staat, dus een mindset die aansluit op [mijn werkwijze](https://lucianonooijen.nl/expertise/#working-method).

Of het team Engels-sprekend of Nederlands-sprekend is maakt voor mij niet uit, omdat ik de Engelse taal op near-native niveau beheers.

#### Vragen of contact

Voor vragen, of voor een kennismaking ben ik te per email te bereiken op [luciano@bytecode.nl](mailto:luciano@bytecode.nl), of ga naar de [contactpagina](/contact) om een belafspraak in te plannen.

Linken? [Voeg me gerust toe](https://www.linkedin.com/in/lucianonooijen/).
